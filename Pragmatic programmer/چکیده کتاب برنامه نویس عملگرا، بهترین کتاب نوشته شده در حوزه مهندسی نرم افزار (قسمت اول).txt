با یک سرچ ساده توی گوگل به کتاب برنامه نویس عملگرا (Pragmatic Programmer) رسیدم، که جزء "ده کتاب برتری که باید هر توسعه دهنده نرم افزار بخوانند" بود. کتاب رو تهیه کردم و شروع کردم به خوندنش. موقع خوندن این کتاب نکات برجسته و چیزهایی که برام جالب بود رو توی یک Text editor به عنوان ریفرنسی که بعدا بهش مراجعه کنم نوشتم. بعد از تموم شدن کتاب و دیدن تاثیرش روی عملکرد پروژه هام تصمیم گرفتم این نوشته ها رو با شما در چهار بخش به اشتراک بذارم. اعتقاد دارم خواندن حداقل یکبار این موضوعات، از مهندسین نرم افزار تا مدیران پروژه ها بسیار واجب است و خالی از لطف نیست. امیدوارم استفاده کنید :)

فصل اول: فلسفه عملگرایی
به هنر خود اهمیت بدهید. چرا زندگی خود را صرف توسعه نرم افزار میکنید در حالی انجام درست آن که برایتان اهمیتی ندارد؟ درباره کار خود و نحوه انجام دادن آن فکر کنید، از حالت خودکار بیرون بیاین و کنترل را بدست بگیرید، بطور مداوم کار خود را مورد انتقاد و امتحان قرار دهید. در واقع فصل اول مارو به نگاه فلسفی و انتقادی مهندسی نرم افزار تشویق می کند.

گربه ام کد مرا خورده است!
نکته بسیار مهم، مخصوصا برای تازه کار ها، به جای بهانه آوردن، قدم بعدی را ارائه دهید. "انجام نشدنی" در کار نیست. گزینه بعدی رو ارائه بدین که به صورت بالقوه میتونه مشکل موجود رو حل کنه.

آشفتگی (آنتروپی) نرم افزار
یک پنجره شکسته در یک ساختمان، در طول زمان، حس رهاشدگی آن ساختمان رو به انسان های اون محیط القا میکنه. حسی که نشون میده کسی به اون ساختمون اهمیت نمیده. پس یک پنجره دیگه میشکنه ... بعدش پنجره بعدی ... و پنجره بعدی ... بعد از مدت نسبتا کمی گرافیتی ها پدیدار میشن، آسیب های جدی به ساختار ساختمان وارد میشن. به طوری که صاحب اون ساختان دیگه اهمیتی به ساختمانش نمیده و در نهایت رها شدگی به طور واقعی اتفاق میفته.

نکته مهمی که از موضوع بالا متوجه میشیم اینه که پنجره شکسته رو در کد خودتون جا نذارین و مهم تر از اون موقع حمل وسایل توی خونه پنجره ای رو نشکونین!

سوپ سنگی و غورباقه پخته
سنگ ها رو از معدن بیرون بیارید، به این نتیجه برسید که چه چیزی به طور منطقی مطلوب شماست، به نحو احسن اون رو توسعه بدین، به دوستان و مردم چیزی که ساختید رو نشون بدین اون هارو شگفت زده کنید! و بعد بگویید " البته اگر فلان چیز را اضافه کنم خیلی بهتر میشود ... "

انسان ها به شرکت در یک موفقیت جاری علاقه بیشتری نشان میدهند!
کاتالیزگر تغییرات باشید! اکثر فاجعه های نرم افزاری آنقدر کوچک شروع می شوند که به سختی میتوان متوجه حضور آن ها شد و به سرعت به جاهای مختلف سازمان نرم افزاری شما در هر روز از توسعه شیوع پیدا میکنند! دقیقا مثل یک ویروس. اگر یک غورباقه رو داخل آب جوش بندازین بدون وقفه به بیرون ظرف میپرد! اما اگر او را داخل آب سرد قرار بدین و اون رو به آرامی گرم کنید، آن قدر بی حرکت میماند که دیر یا زود میپزد! (اشاره به داستان سه سرباز که دور از وطن خود و گرسنه این موضوع را کشف کردند).

مثل غورباقه نباشید! همیشه به هدف نهایی کار خود توجه کنید. پس هدف نهایی خود را به طور مداوم به یاد بیارین.

سرمایه گذاری علمی/مهارتی خود را بشناسید
سرمایه گذاری در علم و مهارت، بیشتر از هر سرمایه گذاری دیگری برای انسان سود دارد.
مطالب زیر به سرمایه گذاری مالی اشاره میکنند اما میتوان از آنها نکاتی درباره سرمایه گذاری علمی/مهارتی استخراج کرد.

سرمایه گذاران جدی، به عنوان یک عادت، به طور مداوم سرمایه گذاری می کنند. (سرمایه گذاری مداوم)
کلید بلند مدت موفقیت این است که در زمینه های مختلف سرمایه گذاری کنید. (سرمایه گذاری متنوع)
سرمایه گذاران هوشمند، سرمایه خود را بین سهام های پرسود رسیکی و سهام های کم سود و کم ریسک توزیع می کنند. (مدیریت ریسک)
سرمایه گذاران سعی می کنند برای رسیدن به حداکثر سود با قیمت کمی سهام را خریده و با قیمت زیاد آن را بفروشند. (فروش به موقع)
یک سرمایه گذار متناوبا سهام های خود را رصد و آنها را معتدل می کند. (بازبینی و ایجاد تعادل)
در سهام علمی و مهارتی خود سرمایه گذاری کنید! اهدافی که خواهید داشت:

حداقل سالانه یک زبان برنامه نویسی جدید یاد بگیرید.
هر سه ماه یک کتاب تخصصی بخوانید.
کتاب های غیر تخصصی هم بخوانید! :)
اگر لازم داشتید، در کلاس های مناسب و کارگاه ها شرکت کنید!
در گروه های محلی فعالیت کنید.
محیط های مختلف را امتحان کنید.
"در جریان" باشید و عجیب غریب!
باید از این که سهام های علمی مهارتی شما از درست انتخاب شده اند و تحت تاثیر مُد نیستند اطمینان حاصل کنید.

پس به طور منظم اخبار دنیای تکنولوژی رو مورد انتقاد و آنالیز قرار بدین.

ارتباط برقرار کنید
آنچیزی که میخواهید بگویید را بدانید، و از آنرا بنویسید. تماشاگران خود را با تکنیک (WISDOM) بشناسید:

چه میخواهند؟ (What)
چه چیزی برایشان جالب است؟ (Interest)
چقدر با تجربه هستند؟ (Sophisticated)
چقدر جزییات میخواهند؟ (Detail)
شما چگونه میتوانید صاحب اطلاعاتی باشید که در اختیار آنها میگذارید؟ (Own)
چگونه میتوانید آنها را ترغیب به گوش دادن کنید؟ (Motivate)
مهم ترین نکته این است "لحظه" خود را بشناسید! یعنی بدانید تماشاگران شما در چه زمانی به اطلاعات شما نیاز دارند.

نحوه بیان خود را داشته باشید و اصیل بودن خود را حفظ کنید. بیان خودتون رو جذاب کنید چون در نهایت توجه تماشاگران مهم ترین چیز است. با آنها درگیر شوید و آنها را در بحث درگیر کنید، درباره نظر آنها بپرسید و از آنها بازخورد بگیرید و از مغز آنها استفاده کنید.

شنونده خوبی باشید و مردم رو با سوال پرسیدن به جواب دادن تشویق کنید. بعد از مدتی به آنها برگردید و آنهارو از وضعیت خودتون و اینکه چگونه از بازخورد آنها برای بهتر کردن پروژه ای ساتفاده کردید آگاه سازید.

"چیستی" پیام شما به تنهایی کافی نیست، "چگونگی" بیان آن هم به همان اندازه مهم است.
فصل دوم: مسیر عملگرا
مضرات تکرار مکررات
اهمیت موضوع فوق زمانی خود را نشان می دهد که میخواهید قسمتی مشخص از کد خودتون رو که بارها توی کد بیس شما تکرار شده عوض کنید! هر قطعه از هر پروژه دانش محور ( که میتونه کد باشه) باید قطعه ای واحد، مشخص و قابل اعتماد در کل سیستم باشه. دقیقا همینجاست که اهمیت کد خشک نمایان میشه.

کد خشک (DRY code: Don't repeat yourself)
مبحث خشکی کد برای اولین بار در همین کتاب استفاده شد و حاصل خلاقیت نویسنده هایش بود و به سرعت به عنوان یک فرهنگ بین توسعه دهنده های مختلف سراسر دنیا رشد پیدا کرد.

هنگام برنامه نویسی باید طوری عمل کنید که بتوانید به سادگی از کد های قبلی خودتون به طور مداوم استفاده کنید و از تکرار مکررات پرهیز کنید.

انواع duplication:

اجباری: توسعه دهنده از روی اجبار یا با توجه به موقعیت قسمتی از کد خود را مداوم تکرار می کند.
سهوی: توسعه دهنده از اینکه کد خود را تکرار کرده آگاه نیست.
عجله: توسعه دهنده برای تست سریع یا نزدیک بودن به ددلاین، کد های قبلی خود را تکرار میکند.
ناشی از کارگروهی: توسعه دهنده های مختلفی در یک پروژه کارهای سهوا کار های یکسانی انجام میدهند که کد را از خشکی در می آوردند.
با دونستن دلیل همیشه میتونیم از خیس شدن کد خودمون جلوگیری کنیم پس مطالب فوق رو بخاطر بسپرید!

ارتاگونال بودن
دو یا چند پارامتر ارتاگونال هستند اگر تغییر در یکی، تاثیری در بقیه نداشته باشد.
کد خجالتی (shy) بنویسید. به این معنی اینکه کد شما نباید اطلاعاتی بیشتر از چیزی که واقعا نیاز است درباره خود بروز دهد.

برای از بین بردن ارتاگونال بودن قسمت های مختلف کد خودتون باید رابطه ای که ممکنه بین قسمت های بدون ارتباط کد شما وجود دارند رو از بین ببرید.

فواید انجام این کار:

بهره وری شما بالا میرود و در وقت و هزینه شما صرفه جویی می شود.
کد شما خشک تر خواهد بود و تیم توسعه به انجام آن تشویق می شود.
ریسک را کاهش می دهید.
تست نویسی برای کد شما ساده تر خواهد بود.
قسمت های مرده کد شما ایزوله شده باقی خواهند ماند.
به محصول و یا پلتفرم خاصی وصل نخواهید بود و مستقل می مانید.
در کار های تیمی با روشنی و آگاهی بیشتری میتوان تقسیم کار انجام داد.
با توجه به این که طراحی پروژه در سطح قطعات (component) آن پروژه پایین می آید می توان با آسانی بیشتری این کار رو انجام داد.
هنگام استفاده از لایبرری های مختلف و یا کد دیگران، موضوع ارتاگونال بودن را بخاطر بیاورید.

برای ارتاگونال بودن کد بیس:

کد های خود را در فایل های جدا نگه داری کنید.
از متغیر های global تا جای امکان پرهیز کنید.
از نوشتن توابع مشابه خودداری کنید.
نوشتن مستندات برای کد بیس ارتاگونال بسیار ساده تر است، دی نتیجه ارزش آن بالاتر خواهد بود.

M x N orthogonal components do more than M x N non orthogonal components
آمادگی برای تغییر
انتخاب نهایی وجود ندارد!
پس، برای تغییرات همواره آماده باشید.

گلوله های دنباله دار
انتظارات مشتری ها و کارفرمایان در پروژه های جدید، مشخص و واضح نیستند. نیاز به استفاده از الگوریتم ها، تکنیک ها، زبان ها و کتابخانه های جدید دیر یا زود فرا میرسند، و محیط قبل از اینکه کارتان به پایان برسد تغییر خواهد کرد. به دنبال روشی هستیم که ما رو از نقطه شروع پروژه تا نقطه انتها و تحویل اون به طور واضح، سریع و قابل تکرار (برای پروژه های بعدی) برسونه.

از تکنیک گلوله های دنباله دار برای پیدا کردن هدف خود استفاده کنید.

کاربران با سرعت بیشتری به نمونه قابل استفاده دست پیدا میکنند.
توسعه دهنده ها ساختاری برای کار خود خواهند داشت.
پتلفرم یکپارچه سازی خواهید داشت.
چیزی برای ارائه خواهید داشت.
حس پیشرفت بیشتری حس می کنید در حستون نسبت به پروژه بهتر خواهد بود
در نظر داشته باشید که گلوله های دنباله دار همواره به هدف نمی خورند اما آنها به خوبی نشان می دهند که به کجا اصابت کرده اند. پس میتوان آنقدر مسیر آنها رو بهبود بخشید که بالاخره به هدف برخورد کنند و این هدف نهایی این تکنیک است.

تفاوت روش گلوگه دنباله دار با پروتوتایپینگ (prototyping) در این است که در پروتوتایپ هدف ما یافتن ایده درباره قسمت هایی از سیستم نهایی مطلوب ماست، اما در روش گلوله هدف ما این است که بفهمیم برنامه مورد نظر ما به طور کلی چگونه عمل خواهد کرد و ساختار های آن چگونه در کنار هم قرار خواهند گرفت. پروتوتایپ نویسی به ما کد یک بار مصرف میدهد اما روش گلوله کد کمتر اما قسمتی از اسکلت نهایی پروژه پیش روی ما رو می دهد.

پروتوتایپ کردن با استیکی نوت
توسعه دهنده های نرم افزار پروتوتایپ مینویسند، آن را آنالیز می کنند، ریسک آن را ارزیابی می کنند و از آن برای کاهش هزینه و افزایش احتمال تصحیح آن استفاده می کنند.

( این مقاله در مرحله ویرایش است)